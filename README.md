# Przetwarzanie sygnałów jednowymiarowych

W pierwszej części zadania projektowego należało wyznaczyć transmitancję w czterech postaciach: w przestrzeni stanów, w opisie zero-biegunowym, dokonać rozkładu na ułamki proste oraz przedstawić postać bikwadratową. Te opisy są wykorzystywane podczas projektowania układów automatyki oraz w teorii sterowania. 
W drugiej części zadania przedstawiono odpowiedzi dyskretnych filtrów SOI i NOI na wymuszenia skokowe i impulsowe. Filtry SOI są filtrami o skończonej odpowiedzi impulsowej, a więc długość ich odpowiedzi wynosi tyle, ile wartość podanych na wejściu próbek. Filtry NOI o nieskończonej odpowiedzi impulsowej są filtrami rekursywnymi ze sprzężeniem zwrotnym i ich odpowiedź jest zależna od próbek wejściowych i wyjściowych, dlatego odpowiedź impulsowa oscyluje wokół pewnych wartości. W odpowiedzi na wymuszenie skokowe filtry SOI stabilizują się na wartości ostatniej podanej na wejściu próbki, zaś filtry NOI wpadają w oscylację gasnące.
W trzecim zadaniu utworzono sygnał składający się z 4 częstotliwości składowych w zależności od podanych parametrów. Następnie zakłócono go sygnałem o rozkładzie normalnym. Z porównania sygnałów w czasie oraz ich widm amplitudowych stwierdzono, że amplituda sygnału zakłócenia jest dużo mniejsza w stosunku do sygnału oryginalnego i nie wprowadzał znaczących zmian w amplitudach A1, A3 i A4.. Amplituda A2 sygnału oryginalnego ze względu na małą wartość pokrywała się w pewnym stopniu z sygnałem zakłócającym. Do wyznaczenie widma sygnału wykorzystano algorytm DFT (dyskretnego przekształcenia Fouriera).
Generowanie skryptu, który wyznaczał okna czasowe mogłoby sprawić trudności, jednak skorzystanie z gotowego narzędzia wintool do wizualizacji okien znacznie przyśpiesza pracę. Z analizy trzech podanych okien czasowych: trójkątnego, Blackmana i Hanninga stwierdzono, że najlepsze parametry dynamiczne osiąga okno Blackmana ze względu na wąski listek główny oraz dużą różnicę pomiędzy amplitudami listków bocznych. Okno Hanniga posiada trochę szerszy listek główny niż okno Blackmana. Okno trójkątne posiada najszerszy listek główny, małą różnicę amplitud pomiędzy listkiem głównym i bocznymi, dlatego jego parametry dynamiczne są gorsze.
Do filtracji sygnałów wykorzystano wbudowane funkcje ellip, czeby1 i czeby2. Podczas filtracji sygnału oryginalnego filtrem eliptycznym udało się uzyskać pożądany efekt, czyli przepuścić składową F2, a zablokować pozostałe, ze względu na wysoki rząd filtru. Następnie, przy zastosowaniu filtrów Czebyszewa, które miały za zadanie zablokować składową F1, a przepuścić pozostałe składowe, przefiltrowano sygnał zakłócony. Pożądany efekt uzyskano stosując filtr I rodzaju 6. rzędu. Przy użyciu filtru Czebyszewa II rodzaju wystarczył 5. rząd, jednak nie udało się w pełni odfiltrować składowej F1.
Położenie częstotliwości F2 i F3 blisko siebie spowodowała pewne trudności podczas filtracji sygnałów. Dzięki doborowi odpowiedniego rzędu filtru oraz właściwemu wyznaczeniu pasma zaporowego i przepustowego udało się wykonać zadanie poprawnie. Po za tym trudności występowały jeszcze podczas doboru częstotliwości próbkowania i długości sygnału. Zbyt duża długość sygnału w stosunku do częstotliwości próbkowania powodowała nakładanie się na siebie próbek. Zbyt mała częstotliwość próbkowania powodowała zmniejszenie wartości amplitudy poszczególnych składowych sygnału.
